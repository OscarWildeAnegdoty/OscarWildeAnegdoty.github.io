<?xml version="1.0"?>
<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="pl" lang="pl">	
	<head>

<meta name="keywords" content="Wilde, sztuka dla sztuki, twórca, pisarz, sztuka, piękno, esteta, 'Dorian Gray', 'Oscar Wilde', 
dandys, geniusz, paradoks, dowcip, 'Oscar wilde o sztuce i życiu', 'Jolanta Pol', 'Oscar Wilde o sztuce i życiu', humor" />
<meta name="description" content="Artysta, który tworzył własne życie, przyznając wartościom estetycznym znaczenie wyjątkowe - czyli o sztuce życia według Oscara Wilde'a." />


		<title>Oscar Wilde - Życie jako sztuka</title>

<meta http-equiv="Content-Type" content="text/html; charset=utf-8" />

<link rel="shortcut icon" href="favicon.gif" type="image/x-icon" />

<link rel="Stylesheet" type="text/css" href="style.css" />



	</head>
	<body>

<table id="table">


<tr>
	<td colspan="2" style="width: 770px; height: 100px"><h1>Oscar Wilde o sztuce i życiu</h1>
</td>
</tr>

<tr>
	<td rowspan="2" valign="top">
<ul>
<li><a href="index.html">Strona główna</a></li>
<li>Życie jako sztuka</li>
<li><a href="Wilde o sztuce i zyciu.html">Wilde o sztuce i życiu</a></li>
<li><a href="kalendarium.html">Kalendarium</a></li>
<li><a href="utwory.html">Utwory</a></li>
<li><a href="adaptacje.html">Adaptacje</a></li>
<li><a href="znani ludzie o Wildzie.html">Znani ludzie o Wildzie</a></li>
<li><a href="linki.html">Linki</a></li>
<li><a href="formularz.html">Formularz zamówienia</a></li>
</ul>
</td>
	<td width="70%">
<h3>Życie jako sztuka</h3>

<p>Niektórzy ludzie – jak twierdził Wilde – potrafią łączyć sztukę z życiem, czego przykładami mogą być Rubens czy Goethe. 
Wilde chciał tworzyć życie wedle pojęć i praw sztuki, gdyż uważał, że w ten sposób można realizować swoją indywidualność. 
Mówił wprost, że jego życie jest jak dzieło sztuki. Co więcej, życie stało się dla niego sztuką najważniejszą. 
Życiu – podkreślał – oddałem geniusz, a twórczość to zaledwie odbicie talentu.</p>
<p>Kultura grecka, renesans, literatura angielska, irlandzka, francuska ukształtowały jego poglądy estetyczne, które odnosił nie tylko do sztuki, ale też do życia. 
Uważał, że sztuka stanowi dla życia źródło natchnienia – może nim być niezwykła książka, jak w przypadku Doriana Graya. 
Na Wilde’a wpływ wywarło między innymi dzieło Charlesa Roberta Maturina <i>Melmoth the Wanderer</i>, które stało się dla niego źródłem dziwnych pomysłów, 
niezwykłych zachowań i paradoksalnych wypowiedzi. Pragnął życie swe uczynić pięknym, kult estetyzmu przeniósł ze sztuki do życia, 
przyznając wartościom estetycznym znaczenie wyjątkowe w odniesieniu do całej rzeczywistości: 
wyglądu ludzi i rzeczy, sposobu zachowania, wypowiadania się, postawy wobec siebie i innych. 
Twierdził, że gdyby miał się jeszcze raz narodzić, to chciałby być kwiatem.</p>
<p>Był wysoki i dobrze zbudowany, co kontrastowało z jego bladą karnacją i&nbsp;długimi, ciemnymi włosami. 
Aksamitny surdut, spodnie do kolan, luźna koszula z szerokim kołnierzem, bladozielony krawat czy kolorowy fular zawiązany wokół szyi, kamizelka w barwne kwiaty, lawendowe rękawiczki – przyciągały wzrok. 
Zwracał uwagę nie tylko oryginalnym strojem, ale też takimi dodatkami, jak pierścienie, laska z&nbsp;gałką wysadzaną turkusami, słoneczniki czy lilie w butonierce. 
(...) <br />
W czasie podróży po Ameryce, w&nbsp;Bostonie, na jednym z odczytów Wilde’a, studenci Harwardu, chcąc go ośmieszyć, wystąpili w spodniach do kolan, ze słonecznikiem bądź lilią. 
Komentarz Wilde’a był druzgoczący: „Witam Panów jako absolwent uniwersytetu w Oksfordzie. Karykatura jest to danina, którą miernoty płacą geniuszom”. 
Odpierał każdy atak, jego słowa miały niezwykłą moc, wzbudzał zainteresowanie i entuzjazm, porywał słuchaczy. 
Wciąż szokował i&nbsp;bawił paradoksami, anegdotami, aforyzmami (środki znamienne dla sztuki słowa), ćwiczył i modulował głos – urzekając zarówno tym, co mówił, 
jak i&nbsp;tym, jak mówił. 
Słowo stało się dla Wilde’a elementem sztuki życia.</p>
<p>W tworzeniu życia, w odgrywaniu określonych ról, pomagał mu zmysł dramatyczny, wystudiowana technika, zdolności aktorskie. 
(...)
Ci, którzy znali Wilde’a, wspominają te porywające opowieści, które w druku mogły być tylko kiepską kopią oryginału. 
Zdumiewał arcydziełami słowa dosłownie na każdy temat, na jaki dyskutowano.
 Swoje opowieści, aforyzmy powtarzał – zmieniał, udoskonalał, uzupełniał – i sprawdzał, jakie wrażenie wywierają na ludziach.
 W ten sposób chciał osiągnąć zamierzony efekt: doskonałość. <br />
Wagę przywiązywał tak do formy i stylu wypowiedzi, jak i do nastroju. 
Fantastyczna gra wyobraźni towarzyszyła kreowaniu sztuki-życia – nie tylko przez słowo, lecz także przez zdarzenia, sytuacje. 
Tworzył często wręcz maskarady, widowiska, przybierał pozy, które burzyły nawyki, stereotypy, schematy. 
Pomocne były zarówno fantazja, ekscentryczność, jak i – stosowany też w sztuce słowa – kontrast między podniosłą formą czy poważnym wyrazem twarzy a błahą treścią. 
Wykorzystując między innymi paradoksy i antynomie, tworzył sytuacje, które miały zaskoczyć, 
olśnić, zadziwić – a to przecież, według niego, było celem sztuki.</p> 
<p>Biografowie przedstawiają wiele takich zdarzeń.<br />  
Na przykład, kiedy pewnego dnia zapytano go, jak spędził dzień – odrzekł: 
„Pracowałem cały ranek nad korektą jednego z moich poematów i usunąłem przecinek, po południu wstawiłem go z powrotem”. 
Innym razem wszedł do kwiaciarni i poprosił sprzedawcę, by wydostał pierwiosnki z wystawy, 
a gdy ten zapytał: „Ile pan sobie życzy?”, 
Wilde odpowiedział: „O nie, mnie są one niepotrzebne, prosiłem tylko, aby pan je usunął z okna, bo wydaje mi się, że są zmęczone”. 
A po przybyciu do Ameryki na pytanie celników, czy ma coś do oclenia, odparł: „Nic oprócz mego talentu”.</p> 

<p>Wilde tworzy zatem określone sytuacje, prowokuje, staje się jednocześnie podmiotem i przedmiotem sztuki, 
wchodzi w interakcje z publicznością – w&nbsp;ten sposób zbliża się częstokroć do twórczości performance czy happeningu.<br /> 
Warto tu jeszcze wspomnieć chociażby zdarzenie z 1892 roku, kiedy przed premierą <i>Wachlarza lady Windermere</i>
 poprosił swojego znajomego Walforda Grahama Robertsona, aby zamówił
 w kwiaciarni zielone goździki: „Chcę, żeby dużo ludzi miało jutro zielone goździki w butonierce, to zirytuje publiczność”. 
Kiedy zdziwiony Robertson zapytał, czemu chce zirytować publiczność, Wilde odparł: „Publiczność to lubi. (...) Ludzie będą wytrzeszczać oczy i dziwić się. 
Potem rozejrzą się po sali i zobaczą tu i&nbsp;ówdzie podobne plamy mistycznej zieleni. »To musi być jakiś tajemniczy symbol – powiedzą sobie. – Co to może znaczyć?«”. 
Na pytanie, co to będzie znaczyło, Robertson uzyskał odpowiedź: „Absolutnie nic i nikt się tego nie domyśli”.</p>

<p>(...) 
Zdarzenia świadomie konstruuje, nadając im kształt, odpowiedni wyraz i nastrój. 
Powstają struktury zbliżone do literackich (opracowanie intelektualne, logika, uporządkowanie zdarzeń). 
Życie staje się sztuką – jego tworzeniu towarzyszy świadomość preestetyczna, 
następuje estetyzacja zdarzeń (przypisuje się im jakości estetyczne). 
Wilde uświadamia sobie własną rolę w wytworzonej sytuacji i to, że staje się obiektem obserwacji; działa, by być widzianym w określony sposób.
 Zachowuje się często wbrew oczekiwaniom odbiorcy, szokuje, narzuca nowe spojrzenie na rzeczywistość, bawi. 
Jego improwizacje i paradoksy budzą zachwyt, a&nbsp;przede wszystkim prowokują do refleksji. 
Sytuacje, zdarzenia, „realizacje językowe” cechuje niezwykłość, struktura dramatyczna, poetyczność, co również jest elementem estetyzacji zdarzeń.
 Podkreśla, że jego wybór jest świadomy i przemyślany: „Światu przedstawiam się, celowo, wyłącznie jako dyletant 
i dandys – nie jest mądrą rzeczą odsłaniać serce przed światem – a&nbsp;jak powaga jest maską błazna, 
tak błazeństwo z jego wyborną banalnością i&nbsp;obojętnością, i lekkomyślnością jest szatą mędrca. 
W tak prostackim wieku jak nasz wszystkim nam potrzebne są maski” (pisze w&nbsp;liście do Philipa Houghtona).</p>

<p>Znamienne cechy tej kreacji – optymizm, afirmacja życia i niezwykła pogoda ducha – wynikają, paradoksalnie, z poczucia dramatyzmu losu
 i&nbsp;pesymistycznej oceny świata, ludzkiej natury i&nbsp;egzystencji. 
Skoro życie jest piekłem, a nieba nie jesteśmy zdolni sobie wyobrazić (<i>Dom Sądu</i>), skoro nieustannie towarzyszy nam ból, rozpacz i tragizm, to formą buntu 
staje się dla Wilde’a tworzenie własnej rzeczywistości jako dzieła sztuki wzbudzającego podziw i radość.
Życie kształtowane wedle praw sztuki charakteryzują jakości specyficzne dla dzieł artystycznych: piękno, fantazja, humor, dowcip, wyrafinowana forma, 
niezwykły nastrój. A sztuka życia tworzona jest w znacznej mierze dla przyjemności i radości twórcy, który właśnie tak poszukuje siebie. 
Wilde przez sztukę i w sztuce życia wyraził swą indywidualność, co według niego stanowiło najwyższy cel ludzkiej egzystencji.
 </p>

<p style="font-size: 9pt">Bibliografia wykorzystana w przytoczonym fragmencie: M. Gołaszewska, <i>Zarys estetyki</i>, PWN, Warszawa 1986; 
H. Pearson, <i>Oskar Wilde</i>, przeł. J. Dmochowska, PIW, Warszawa 1953;
<i>Nic nie mogło być inaczej. Listy Oskara Wilde’a</i>, wybór, przekład i oprac. D.&nbsp;Piestrzyńska, Wydawnictwo Książkowe Twój Styl, Warszawa 2005.</p> 

<p class="f">Fragment książki<i> Oscar Wilde o sztuce i życiu</i></p>

<p>W książce omówiono sformułowane przez Wilde'a refleksje odnoszące się do sztuki i życia.
Podjęto próbę rekonstrukcji zasadniczych tez i ukazania spójności jego przemyśleń. 
Główne wątki rozważań Wilde'a zostały przedstawione także w odniesieniu do modernizmu i współczesności.<br /> 
Zatem... 
możesz dotrzeć tam, gdzie życie staje się sztuką a sztuka życiem, przekonać się, że Wilde budzi wyjątkowe emocje i inspiruje, a mijający czas pozwala
mu przemawiać głosem coraz silniejszym.</p>

</td>
		
</tr>
<tr>
	<td width="70%">
<p class="w">Więcej:</p>
<img src="okladka1.png" style="width: 168px; height: 250px; float: left; margin: 3pt 3mm 1pt 0;" alt="okładka" />
Wydawnictwo: WILDBOOK<br />
Rok wydania: 2010<br />
Oprawa: twarda<br />
Format: 205x145<br />
Liczba stron: 224<br />
Cena: 42 zł<br />
ISBN: 978-83-930701-0-7<br /><br />

<p>Książka jest próbą przybliżenia refleksji Wilde’a o sztuce i życiu, ukazania ich aktualności, głębi, uniwersalnej wartości. 
W&nbsp;pierwszej części dokonano wyboru i&nbsp;uporządkowano tematycznie jego wypowiedzi o sztuce i życiu (podano je w&nbsp;języku angielskim i polskim tłumaczeniu). 
Część druga to omówienie problematyki zawartej w tych sądach.
 Appendix zawiera m.in. szczegółowe kalendarium, informacje dotyczące adaptacji utworów oraz wypowiedzi znanych postaci odnoszące się do Wilde’a bądź jego twórczości.</p><br /> 

<p class="w"><a href="formularz.html">Zamawiam książkę</a></p>


<p class="z">Kontakt: <a href="mailto:mywildbook@gmail.com?subject=kontakt">mywildbook@gmail.com</a></p>

</td>
</tr>
<tr>
	<td colspan="2" style="width: 770px; height: 60px">
<a href="index.html"><img src="l.png"; style="width: 71px; height: 41px; float: left; margin-left: 10px;" alt="przycisk wstecz" /></a>
<a href="wilde o sztuce i zyciu.html"><img src="p.png"; style="width: 71px; height: 41px; float: right; margin-right: 10px;" alt="przycisk dalej" /></a>


<h5 align="center">Wszelkie prawa zastrzeżone. Copyright &copy; by Jolanta Pol</h5>

</td>
</tr>

</table>

	</body>
</html>